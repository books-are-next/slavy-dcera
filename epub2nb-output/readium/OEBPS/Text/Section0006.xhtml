<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">JARO MI LÁSKU DAROVALO.</h2>

  <p>5.&nbsp;</p>

  <p>Rád mám jeseň tokajského moku&nbsp;</p>

  <p>Matku, rád i léto pěhavé&nbsp;</p>

  <p>Příjemnéť jsou v zimě bělavé&nbsp;</p>

  <p>Sanice a klouzky u potoku;</p>

  <p><br /></p>

  <p>Přece veždy ze všech částek roku&nbsp;</p>

  <p>Jaro v jeho kráse strakavé,&nbsp;</p>

  <p>V jeho veselosti zpěvavé,&nbsp;</p>

  <p>Nejmilejší bylo mému oku:</p>

  <p><br /></p>

  <p>Nyní pak se ono pro mne stalo&nbsp;</p>

  <p>Nejen milým, než i památným,&nbsp;</p>

  <p>Protože mi lásku darovalo;</p>

  <p><br /></p>

  <p>Kolikráte navrátí se zase,&nbsp;</p>

  <p>Zápalem a kvítím posvátným&nbsp;</p>

  <p>V májovém chci světití je čase.</p>

  <p><br /></p>

  <p>6.&nbsp;</p>

  <p>Krásný jest zvuk, který vychovaly&nbsp;</p>

  <p>Venku ruky samé přírody,&nbsp;</p>

  <p>Mněl bys, že se z křovin hospody&nbsp;</p>

  <p>Vlaských mistrů, chrámy z lesů staly;</p>

  <p><br /></p>

  <p>Krásnější ten, jemuž muzy daly&nbsp;</p>

  <p>V lidských ústech již i svobody,&nbsp;</p>

  <p>Kde se smysl v zpěvu lahody&nbsp;</p>

  <p>Míchá, aby sluch i duši jaly:</p>

  <p><br /></p>

  <p>Ale znám zvuk jeden tichý, krátký,&nbsp;</p>

  <p>Než tak plný, pronikavý, sladký,&nbsp;</p>

  <p>Že vše jiné v něm se spojují;</p>

  <p>Slyším, slyším ho hle libě znící,&nbsp;</p>

  <p>Když si řeknou srdce milující&nbsp;</p>

  <p>Prvníkráte: „ že se milují“.</p>

  <p><br /></p>

  <p>7.&nbsp;</p>

  <p>Náhoda mně bázlivému krátkou&nbsp;</p>

  <p>Často cestu k cíli dělala,&nbsp;</p>

  <p>I dnes vítězství mi dopřála&nbsp;</p>

  <p>Nade touto svéhlavkyní sladkou;</p>

  <p><br /></p>

  <p>Sála totiž sobě pod zahrádkou&nbsp;</p>

  <p>Vzývanky mé lože ustlala,&nbsp;</p>

  <p>Takže přinucena bývala&nbsp;</p>

  <p>Ke svým květům přes lavici hladkou</p>

  <p><br /></p>

  <p>Večer bylo, já jdu do zahrady&nbsp;</p>

  <p>Přes onuno úzkou lavičku,&nbsp;</p>

  <p>A hle Ona ven šla právě tady;</p>

  <p><br /></p>

  <p>Byli by sme jistě popadali&nbsp;</p>

  <p>Oba ve studenou vodičku,&nbsp;</p>

  <p>Kdyby sme se byli neobjali.</p>

  <p><br /></p>

  <p>8.</p>

  <p>Z jara nech tě světí, libý chládku,&nbsp;</p>

  <p>Večer s větve píseň slavíka,&nbsp;</p>

  <p>V létě ať se tebe netýká&nbsp;</p>

  <p>Perun hněvný, veda s živly hádku;</p>

  <p><br /></p>

  <p>Každou jeseň nech i ze zůstatku&nbsp;</p>

  <p>Roucha tvého zlato vyniká,&nbsp;</p>

  <p>V zimě chraň tě zhouba všeliká&nbsp;</p>

  <p>Strome svatý, lásce na památku:</p>

  <p><br /></p>

  <p>Ží jen, dávný děde, blízkou koje&nbsp;</p>

  <p>Údů i let břímě studničkou,&nbsp;</p>

  <p>Aniž ostré pociť vraha zbroje;</p>

  <p><br /></p>

  <p>Nebs ty svědek, když mi ona troje&nbsp;</p>

  <p>Slova první všepla hubičkou:&nbsp;</p>

  <p>Věčně! věčně! věčně srdce moje!</p>

  <p><br /></p>

  <p>9.&nbsp;</p>

  <p>Nejkrásnější nade všecky cnosti&nbsp;</p>

  <p>Cnost, jenž vlastní cnosti ukrývá,&nbsp;</p>

  <p>Pohled, jehož krotkost stydlivá&nbsp;</p>

  <p>Jest jen zrádcem větší spanilosti,</p>

  <p><br /></p>

  <p>Srdce, jen mu trůn dej všemožnosti,&nbsp;</p>

  <p>Ráje po vší zemi rozsívá,&nbsp;</p>

  <p>Rtíky, z nichž se božsky ozývá&nbsp;</p>

  <p>Rozum v liboplynné výmluvnosti:</p>

  <p><br /></p>

  <p>Ó, kde svítíš, hvězdo utěšená,&nbsp;</p>

  <p>Jsi-li vskutku, drahý předměte!&nbsp;</p>

  <p>Čili jen sen marný zlatých časů?</p>

  <p><br /></p>

  <p>I ne, žije! – žije? libých hlasů&nbsp;</p>

  <p>Struny k chvále její zazněte,&nbsp;</p>

  <p>Aj hlej mně je, mně je zaslíbena.</p>

  <p><br /></p>

  <p>10.&nbsp;</p>

  <p>Není to zem, ani nebe zcela,&nbsp;</p>

  <p>Co se z tváři její vyškytá,&nbsp;</p>

  <p>Svatost je to, v kráse zavitá,&nbsp;</p>

  <p>Duše božská v útlé cloně těla;</p>

  <p><br /></p>

  <p>Hned mře láskou, hned zas jak by chtěla&nbsp;</p>

  <p>Vzhůru létnout, city zamítá,&nbsp;</p>

  <p>Do ruk běží, aj, v blesk rozlitá –&nbsp;</p>

  <p>Světy hvězd jí plynou vůkol čela:</p>

  <p><br /></p>

  <p>Ba si, tuším, všudypřítomnosti&nbsp;</p>

  <p>Ode bohů samých půjčila,&nbsp;</p>

  <p>An mi vždy tkví v očích, v obraznosti;</p>

  <p><br /></p>

  <p>O rci předce, družko rozmilá!&nbsp;</p>

  <p>Jsi-li trupel, ať si trudu spořím,&nbsp;</p>

  <p>Čili anděl, ať se tobě kořím.</p>

  <p><br /></p>

  <p>11.&nbsp;</p>

  <p>Nejen že je kmene slovanského&nbsp;</p>

  <p>Kvítek opravdový, spanilý,&nbsp;</p>

  <p>Jemuž ni Sas, ni Frank zavilý&nbsp;</p>

  <p>Nevzal ještě rázu národného;</p>

  <p><br /></p>

  <p>Ach, tu mnohý štěstí ctíti svého&nbsp;</p>

  <p>Nezná, Slávie syn zbloudilý,&nbsp;</p>

  <p>Hanbou za řeč a rod zmužilý&nbsp;</p>

  <p>Dlouže tresty Boha hněvivého:</p>

  <p><br /></p>

  <p>Srdce čisté jako perla rosy&nbsp;</p>

  <p>Skryl v div tento rozum anjelský,&nbsp;</p>

  <p>V tvář a v oči nestihlého cosi;</p>

  <p><br /></p>

  <p>Co jen nebe výborného znalo:&nbsp;</p>

  <p>S krásou šperků spolek přátelský&nbsp;</p>

  <p>Slavný národ i řeč, vše jí dalo.</p>

  <p><br /></p>

  <p>12.&nbsp;</p>

  <p>Nechať jiná šperky zlaté nosí,&nbsp;</p>

  <p>Tkanic šust a vonné kadidla,&nbsp;</p>

  <p>Na svou tváři vodky, ličidla,&nbsp;</p>

  <p>Na svou hlavu klade pávy, pštrosy;</p>

  <p><br /></p>

  <p>Ta nech Paříž nebo Londýn prosí,&nbsp;</p>

  <p>By slal krojů nových pravidla,&nbsp;</p>

  <p>Při níž Milku v ruce kružidla,&nbsp;</p>

  <p>An ji tvořil, pohýbaly losy:</p>

  <p><br /></p>

  <p>Ať to, kde je chyba vynahradí&nbsp;</p>

  <p>Kupec perlou, čepcem švadlena,&nbsp;</p>

  <p>Kde zbyt, škřinka vtipná pozahladí:</p>

  <p><br /></p>

  <p>Já se kochám, jak si zrostla, v tobě,&nbsp;</p>

  <p>Mně se líbí krása rozená&nbsp;</p>

  <p>Aneb, kde jsou v shodné míře, obě.</p>

  <p><br /></p>

  <p>13.&nbsp;</p>

  <p>Maluj obraz, jenž se září hravou&nbsp;</p>

  <p>Na anjela strojí změniti,&nbsp;</p>

  <p>Duši jeho téměř spatřiti&nbsp;</p>

  <p>Přes jasnotu těla pronikavou;</p>

  <p><br /></p>

  <p>Oko musí k nebi víru zdravou,&nbsp;</p>

  <p>K zemi lásku čistou svítiti,&nbsp;</p>

  <p>Avšak nesmí čelo zuřiti&nbsp;</p>

  <p>Na hubinku sladce usmívavou:</p>

  <p><br /></p>

  <p>Dva se věnce viňtež vůkol vlasu,&nbsp;</p>

  <p>V kterých jako barvy duhové&nbsp;</p>

  <p>Kvítky chvějí věků všech a pásů:</p>

  <p><br /></p>

  <p>Ale všemu tomu vdechni ženství&nbsp;</p>

  <p>Slovanského tahy kouzlové,&nbsp;</p>

  <p>Máš Ji, aspoň v chudém podobenství.</p>

  <p><br /></p>

  <p>14.&nbsp;</p>

  <p>Jakby všecky cnosti vůkol stály,&nbsp;</p>

  <p>Když ji ruka boží tvořila,&nbsp;</p>

  <p>Ta puk duše v růži nosila;&nbsp;</p>

  <p>Ta zpěv, ta ples vedla, jiné hrály;</p>

  <p><br /></p>

  <p>Stroj spal ještě, jen se rtíky smály,&nbsp;</p>

  <p>Houfem běží chasa spanilá,&nbsp;</p>

  <p>By veň dar svůj každá vložila.&nbsp;</p>

  <p>Cnosti ušly: tvor vstal dokonalý:</p>

  <p><br /></p>

  <p>Tak vše při ní útlé, čisté, lehké,&nbsp;</p>

  <p>Tak vše kryje stydu opona,&nbsp;</p>

  <p>Že to nelze vypsat ruce křehké;</p>

  <p><br /></p>

  <p>Ve tmě tak z ní line oslona,&nbsp;</p>

  <p>Ba i ve dne, jestli při ní sedím,&nbsp;</p>

  <p>Raděj v slunce než jí ve tvář hledím.</p>

  <p><br /></p>

  <p>15.&nbsp;</p>

  <p>Všecko, co jen koli nahromadil&nbsp;</p>

  <p>Zlého na náš národ svobodný&nbsp;</p>

  <p>Bud čas, aneb osud nehodný,&nbsp;</p>

  <p>Budže soused, neb syn jenž ho zradil;</p>

  <p><br /></p>

  <p>Tatar, Madar a ten, který shladil&nbsp;</p>

  <p>Půl sám z něho, Němec podvodný;&nbsp;</p>

  <p>Všecko toto Milek lahodný&nbsp;</p>

  <p>V této jedné hojně vynahradil:</p>

  <p><br /></p>

  <p>A že není divem, na který by&nbsp;</p>

  <p>I řeč cizí měla patřiti,&nbsp;</p>

  <p>Nejsou její, ale naše chyby;</p>

  <p><br /></p>

  <p>Totižto, že Slovan skoupozvuký&nbsp;</p>

  <p>Nezná, jako jiní, troubiti&nbsp;</p>

  <p>S každou věcí lermo hned a hluky.</p>

  <p><br /></p>

  <p>16.&nbsp;</p>

  <p>Chtěl sem pěti králův českých trůny,&nbsp;</p>

  <p>Bratrů příchod, Vlastu s Libuší;&nbsp;</p>

  <p>Chtěl bič boží, kterak do kuší&nbsp;</p>

  <p>Střely klásti svoje učil Huny;</p>

  <p><br /></p>

  <p>Tatry zlaté, Tokaj, ticho luny,&nbsp;</p>

  <p>Prst se tytýž hráti pokouší:&nbsp;</p>

  <p>Ale klamné vždycky do uší&nbsp;</p>

  <p>Mína jen a Mína znějí struny:</p>

  <p><br /></p>

  <p>Slohem prostým bajky, květy, říše&nbsp;</p>

  <p>Psát se jmu, než péro svévolné&nbsp;</p>

  <p>Tahy jiné, jiné ruka píše;</p>

  <p><br /></p>

  <p>Ani řeč má s vůlí kráčet‘ neví&nbsp;</p>

  <p>A co v spolku lidí nevolné&nbsp;</p>

  <p>Srdce kryje, kvapný jazyk jeví.</p>

  <p><br /></p>

  <p>17.&nbsp;</p>

  <p>Měj se dobře, Míno! Ach, již kyne&nbsp;</p>

  <p>Zítřek kvapně přišlý k rozchodu,&nbsp;</p>

  <p>Tam již odsud musím k národu,&nbsp;</p>

  <p>Kde se Neptun Bakchu k nohou m</p>

  <p><br /></p>

  <p>Zde máš srdce, které v lásce plyne,&nbsp;</p>

  <p>V lásce vroucí, prázdné podvodu,&nbsp;</p>

  <p>Mějž ho, věno útlé, k důvodu,&nbsp;</p>

  <p>Že má věrnost nikdy nezahyne:</p>

  <p><br /></p>

  <p>Mysli na mne, aspoň když se růží&nbsp;</p>

  <p>Zápach v této stinné besídce&nbsp;</p>

  <p>Při měsíčku s city tvými sdruží;</p>

  <p><br /></p>

  <p>Srdce pak to, bud se věčně skryje,&nbsp;</p>

  <p>Buď se zastkví krásná dennice,&nbsp;</p>

  <p>Slovanům a Tobě ať jen bije.</p>

  <p><br /></p>

  <p>18.&nbsp;</p>

  <p>Čekej tamto nad Šumavou málo,&nbsp;</p>

  <p>Slunce zlaté, jdoucí k západu,&nbsp;</p>

  <p>Ach, již tebe jen mi náhradu&nbsp;</p>

  <p>V dálce této nebe zanechalo;</p>

  <p><br /></p>

  <p>Jak si se mi v štěstí sladce smálo,&nbsp;</p>

  <p>Tak ted mírni jeho proradu,&nbsp;</p>

  <p>Pozdrav ji tam, pozdrav zahradu,&nbsp;</p>

  <p>V níž si s námi plesalo i lkalo:</p>

  <p><br /></p>

  <p>Avšak dříve na mne papršleky&nbsp;</p>

  <p>Skloň své ještě, aby pobraly&nbsp;</p>

  <p>Tak k ní s sebou očí těchto řeky;</p>

  <p><br /></p>

  <p>Když tam přijdeš, rozkaž, aby záři&nbsp;</p>

  <p>Blesky tvé k ní první spíchaly&nbsp;</p>

  <p>Zlíbati jí rtíky, oči, tváři.</p>

  <p><br /></p>

  <p>19.&nbsp;</p>

  <p>Ráno včasně, co jen zmiznou svodní&nbsp;</p>

  <p>Snové o ní, příštím jitřenky,&nbsp;</p>

  <p>Bývají mé první myšlenky:&nbsp;</p>

  <p>Přijde-li dnes aspoň psaní od ní?</p>

  <p><br /></p>

  <p>Pak chvil čísla, dlouhých jako sto dní,&nbsp;</p>

  <p>A mil čítám ode milenky,&nbsp;</p>

  <p>Až kdy měsíc patří v studénky,&nbsp;</p>

  <p>Žel, dnem zklamán, oči rozpovodní:</p>

  <p><br /></p>

  <p>Proč si život, štěstí mladých lidí,&nbsp;</p>

  <p>Ach, proč lásky více nešetří,&nbsp;</p>

  <p>Která život dává, krášlí, řídí;</p>

  <p><br /></p>

  <p>Kdybych mohl, sám bych zlaté mosty&nbsp;</p>

  <p>S hory k horám zdělal v povětří,&nbsp;</p>

  <p>Aby láska zvláštní měla posty.</p>

  <p><br /></p>

  <p>20.&nbsp;</p>

  <p>Rcete, ženci, co tam se srpečky&nbsp;</p>

  <p>Klásky v poli žnete hebounké:&nbsp;</p>

  <p>Zdaž ste jedné hezké hezounké&nbsp;</p>

  <p>S věncem zlatým neuzřeli žnečky?</p>

  <p><br /></p>

  <p>Pastýřové, kteří na kopečky&nbsp;</p>

  <p>Ovce vyvádíte bělounké:&nbsp;</p>

  <p>Zdaž ste jedné hezké hezounké&nbsp;</p>

  <p>Neviděli někde pastýřečky?</p>

  <p><br /></p>

  <p>A snad vy ste, drozdi, holubinky,&nbsp;</p>

  <p>Skály, zřídla, křové rozvití,&nbsp;</p>

  <p>Slyšeli hlas oné krásné Pinky?</p>

  <p><br /></p>

  <p>Šetříte-li lkáni lásky cnostné,&nbsp;</p>

  <p>Povězte mi, kde je k najití,&nbsp;</p>

  <p>Zahanběte losy nelítostné.</p>

  <p><br /></p>

  <p>21.&nbsp;</p>

  <p>Neste jí tam tyto city vřelé,&nbsp;</p>

  <p>Tichomluvné noční soumraky,&nbsp;</p>

  <p>Rcete šeptem lkavým, kteraký&nbsp;</p>

  <p>Vedou boj v nich péče, tužby, žele;</p>

  <p><br /></p>

  <p>Nes jí měsíc, neste hvězdy skvělé&nbsp;</p>

  <p>Plamen zde jak v blízku jednaký,&nbsp;</p>

  <p>Rcete, mlčelivé oblaky,&nbsp;</p>

  <p>Že sem a vždy budu jejím cele:</p>

  <p><br /></p>

  <p>Rcete řeky, echo, skály nahé,&nbsp;</p>

  <p>Jak nic nezná mluvit jiného&nbsp;</p>

  <p>Jazyk můj, než jméno její drahé;</p>

  <p><br /></p>

  <p>I vy, větry letu vonného,&nbsp;</p>

  <p>Vdechnětež jí, jako ve dne v noci&nbsp;</p>

  <p>Jen ji myslí vše mé duše moci.</p>

  <p><br /></p>

  <p>22.&nbsp;</p>

  <p>Ó, bych mohl tajmo na se vzíti&nbsp;</p>

  <p>Jelena noh rychlých podobu,&nbsp;</p>

  <p>Šel bych cvalem onu ozdobu&nbsp;</p>

  <p>Luk a hájů, řek a břehů zřítí;</p>

  <p><br /></p>

  <p>Pod zemí bych až k ní volil jiti,&nbsp;</p>

  <p>Plul bych mořem v ryby způsobu,&nbsp;</p>

  <p>Až bych tam stál, změně osobu,&nbsp;</p>

  <p>Kde svým chodí květům vodu čříti:</p>

  <p><br /></p>

  <p>Kýž se v orla, jenž se pod nebesa&nbsp;</p>

  <p>Šíře, dále vznáší, obrátím,&nbsp;</p>

  <p>Tam bych letěl přes houšť, vrchy, plesa;</p>

  <p><br /></p>

  <p>A nelzeť ještě osud hnouti,&nbsp;</p>

  <p>Blaze, že tam konám prozatím&nbsp;</p>

  <p>V noci ve snách, ve dne v duchu pouti.</p>

  <p><br /></p>

  <p>23.&nbsp;</p>

  <p>Stojí lípa na zeleném luze,&nbsp;</p>

  <p>Plná starožitných pamětí,&nbsp;</p>

  <p>Ku ní, co jen přišlo podletí,&nbsp;</p>

  <p>Bývala má nejmilejší chůze;</p>

  <p><br /></p>

  <p>Žele moje, city, tužby, nouze,&nbsp;</p>

  <p>Nosil sem jí tajně k odnětí;&nbsp;</p>

  <p>Jedenkráte v jejím objetí&nbsp;</p>

  <p>Takto zalkám rozželený tuze:</p>

  <p><br /></p>

  <p>„O ty, aspoň ty již, strome zlatý,&nbsp;</p>

  <p>Zastiň bolesti a hanobu&nbsp;</p>

  <p>Lidu toho, kterému si svatý!“</p>

  <p><br /></p>

  <p>Tu dech živý v listí hnedky věje,&nbsp;</p>

  <p>Peň se hne a v božském způsobu&nbsp;</p>

  <p>Slávy dcera v rukách mých se směje.</p>

  <p><br /></p>

  <p>24.&nbsp;</p>

  <p>Sláva krásou libé řeči Polku,&nbsp;</p>

  <p>Vděkem ozdobila Srbinku,&nbsp;</p>

  <p>Slovačky pak (naši rodinku)&nbsp;</p>

  <p>Zpěvem úst a srdcem bez okolku;</p>

  <p><br /></p>

  <p>V Rusku panství, v Českou skryla holku&nbsp;</p>

  <p>Smělost k hrdinskému účinku,&nbsp;</p>

  <p>Ale každou krás těch květinku&nbsp;</p>

  <p>Ještě v celém chtěla míti spolku:</p>

  <p><br /></p>

  <p>Káže tedy, aby podle směru&nbsp;</p>

  <p>Spojil Milek, její kochánek,&nbsp;</p>

  <p>Ony částky v jednu Slávy dceru;</p>

  <p><br /></p>

  <p>Proto se tu, jako v moři řeky,&nbsp;</p>

  <p>Divně spolu všechněch Slovanek&nbsp;</p>

  <p>Objímají cnosti, krásy, vděky.</p>

  <p><br /></p>

  <p>25.&nbsp;</p>

  <p>Nikdy by sem nebyl věřil tomu,&nbsp;</p>

  <p>Jakým láska divům naučí,&nbsp;</p>

  <p>Ona hvězdám stati poroučí;&nbsp;</p>

  <p>Duchy křísí, tupí střely hromu;</p>

  <p><br /></p>

  <p>Řeč dá němým ratolestem stromu,&nbsp;</p>

  <p>Skalin svazky tuhé rozloučí,&nbsp;</p>

  <p>Tygry krotí její náručí,&nbsp;</p>

  <p>Smíchy k pláči a pláč vede k Momu</p>

  <p><br /></p>

  <p>I mne láska mnoho naučila,&nbsp;</p>

  <p>Ach, že chybno o tom souditi,&nbsp;</p>

  <p>Zda i díky za to zasloužila?</p>

  <p><br /></p>

  <p>Život štěstím v žalost vrhla mělkým,&nbsp;</p>

  <p>Ducha naučila básniti,&nbsp;</p>

  <p>Srdce lkáti nad národem velkým.</p>

  <p><br /></p>

  <p>26.&nbsp;</p>

  <p>Žehnám vás již, lásky kraje zlaté,&nbsp;</p>

  <p>Zahrady a pole květnatá,&nbsp;</p>

  <p>I vás, stromu toho bůžata,&nbsp;</p>

  <p>Co slib i žert náš i slzy znáte;</p>

  <p><br /></p>

  <p>I vy, hájky, ať se dobře máte,&nbsp;</p>

  <p>Břehy, kře a věštná doupata,&nbsp;</p>

  <p>Kvělte vy s ní, zřídla mechatá,&nbsp;</p>

  <p>A vy hory, věže, chrámy svaté!</p>

  <p><br /></p>

  <p>Žehnám i vás, stíny cest mých tejné,</p>

  <p>I vás, louky, po nichž chodily&nbsp;</p>

  <p>Vstříc mi její nožky květosejné!</p>

  <p><br /></p>

  <p>Chraňte klenot tento vprostřed sebe,&nbsp;</p>

  <p>Dokud cíl ten, co nám složily&nbsp;</p>

  <p>Zrádné losy, změní dobré nebe.</p>

  <p><br /></p>

  <p>27.&nbsp;</p>

  <p>(Jeden duch s holým mečem)&nbsp;</p>

  <p>„Ode Babigory v tomto rouše stínu&nbsp;</p>

  <p>Vlast mne s heslem k tobě posílá,&nbsp;</p>

  <p>Slyš, by sokyní dél nebyla:&nbsp;</p>

  <p>Miluješ-li vlast svou více, čili Mínu?“</p>

  <p><br /></p>

  <p>(Druhý duch s lukem nataženým)&nbsp;</p>

  <p>„A já z tam těch břehů, tobě známých, plynu,&nbsp;</p>

  <p>Tři dni šíp ten matka ostřila,&nbsp;</p>

  <p>Mluv, neb chce, by jednou zkusila:&nbsp;</p>

  <p>Miluješ-li vlast svou více, čili Mínu?“</p>

  <p><br /></p>

  <p>Půlnoc bije. Já se z lůžka tiše vztáhnu,&nbsp;</p>

  <p>Stana před ně různým svědomím,&nbsp;</p>

  <p>Meč tam, tu šíp, vlast tam, tu má přítelkyně;</p>

  <p><br /></p>

  <p>Mlčím, váhám: rázem rukou v ňadra sáhnu,&nbsp;</p>

  <p>Srdce vyrvu, na dvé rozlomím:&nbsp;</p>

  <p>Na, řku, jednu vlasti půlku, druhou Míně.</p>
</body>
</html>
