---
contentType: poetry
---

<section>

## DOZPĚV 

Šťastnou tedy cestu, básně, jdouce 

Neste pozdravení Slovanům, 

Všechněm vůkol, zvláště Tatranům 

A pak Čechům, jejich dcerky jsouce;

</section>

<section>

Přijdete-li k hoře nebo louce, 

K hloží nebo k vonným břečťanům, 

Do vsi aneb k soudným měšťanům, 

Stůjte, o svém pánu toto řkouce:

</section>

<section>

Jestli co se podařilo jemu, 

Hanba vždycky hnětla útrobu, 

Jak to skrovné k cíli takovému;

</section>

<section>

Jestli padl, vyzná bez úžasu: 

Padl, avšak rovně Jákobu, 

S andělem se pustiv do zápasu.

</section>
