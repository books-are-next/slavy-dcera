<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">SLAVJAN&nbsp;(podle prostomluvy Ant. Marka)&nbsp;</h2>

  <p>„Co Bůh spojil, člověk nerozlučuj&nbsp;</p>

  <p>Co jazykem, oním svatým uzlem&nbsp;</p>

  <p>Sama matka příroda svázala,&nbsp;</p>

  <p>To člověče zlostnou a závistnou&nbsp;</p>

  <p>Nerozvazuj, neroztrhuj rukou!&nbsp;</p>

  <p>Nás <i>Slováky, Moravce, Slezáky</i>&nbsp;</p>

  <p>I <i>Polány</i> s <i>Čechy</i> sjednotila,&nbsp;</p>

  <p>Svázala jest i ohnivé <i>Rusy</i>&nbsp;</p>

  <p>Se silnými bratry poledními;&nbsp;</p>

  <p>Kterých rovná a bohatá pole&nbsp;</p>

  <p>Z velkého se napájejí Istra;&nbsp;</p>

  <p>Přes kterých se tiché louky valí&nbsp;</p>

  <p>Sáva, Drává, Dřina i Marica,&nbsp;</p>

  <p>I ostatní nesčíslné řeky;&nbsp;</p>

  <p>Kterých čistá města i dědiny&nbsp;</p>

  <p>Běleji se z obou stran Balkána;&nbsp;</p>

  <p>Kterých veslo po Adrii plává&nbsp;</p>

  <p>I po širém ledobřežném moři.&nbsp;</p>

  <p>Ó, já ještě nezapomenul sem&nbsp;</p>

  <p>V <i>Pomořanech</i> i v <i>Lužicech</i> Srba,&nbsp;</p>

  <p>Který blízkým mýlený Teutonem&nbsp;</p>

  <p>Nesměle jen, aby nebyl slyšán&nbsp;</p>

  <p>V domácím se hlaholu pronáší.&nbsp;</p>

  <p>Často myslím na <i>Dunajské Srby</i>,&nbsp;</p>

  <p>Jenž se mezi Turky pozdvihují,&nbsp;</p>

  <p>Jak uprostřed chrasti hybké jedle.&nbsp;</p>

  <p>V srdci nosím <i>Krainského Illyra</i>,&nbsp;</p>

  <p>Jehož věky nemohly zničiti,&nbsp;</p>

  <p>Vítězného vzpomínám <i>Slavonce</i>,&nbsp;</p>

  <p>který s chrabrým spojený Chorvatem&nbsp;</p>

  <p>Nepřátelským odolává silám.&nbsp;</p>

  <p>Často okem ducha mého bystrým&nbsp;</p>

  <p>Na Dalmata hledím obrovského,&nbsp;</p>

  <p>Jemuž v prsích starodávné slávy&nbsp;</p>

  <p>Památka až pcsud nevyhasla.&nbsp;</p>

  <p>Jehož píseň národního zpěvce&nbsp;</p>

  <p>Pudí k činu nejzmužilejšímu.&nbsp;</p>

  <p>Ach byly jsou někdy smutné časy,&nbsp;</p>

  <p>Časy dlouhé, časy přenešťastné,&nbsp;</p>

  <p>Když cizinci mezi nás trousili&nbsp;</p>

  <p>Nesvornosti prokleté semeno,&nbsp;</p>

  <p>Dráždivše kmen proti kmenu chytře,&nbsp;</p>

  <p>By se kláli sami mezi sebou;&nbsp;</p>

  <p>Aby syny s matkou rozvadivše&nbsp;</p>

  <p>Celý národ lehce potlačili! &nbsp;</p>

  <p>Teď to símě (Bohu budiž chvála!)&nbsp;</p>

  <p>Plodonosnou nepadá na půdu.&nbsp;</p>

  <p>Blesk z očí milé matky Slávy&nbsp;</p>

  <p>Zlocílné jich rozsívání sežhou.&nbsp;</p>

  <p>Smíření se střetáváme bratři&nbsp;</p>

  <p>Na širokém knih a spisův poli;&nbsp;</p>

  <p>Hloupá pomsta i různice běsné&nbsp;</p>

  <p>Ve slavjanském přestávají světě.&nbsp;</p>

  <p>Chraňme se jich bratři na budoucnost&nbsp;</p>

  <p>Varujme se pilně oněch vrahův,&nbsp;</p>

  <p>Kteří nás jen rozvaditi chtějí,&nbsp;</p>

  <p>Jenž žádají ať se rozsápáme,&nbsp;</p>

  <p>Aby oni pak nás znivočili&nbsp;</p>

  <p>Jako někdy naše slavné předky,&nbsp;</p>

  <p>Naše předky v krajinách Německých,&nbsp;</p>

  <p>Po Galii i po Britanii.&nbsp;</p>

  <p>Neb i tam se před věky slavjanská&nbsp;</p>

  <p>Ratolestná zelenala lípa,&nbsp;</p>

  <p>I tam v horách někdy a dolinách&nbsp;</p>

  <p>Nám příbuzná řeč se rozléhala.&nbsp;</p>

  <p>Nevýmluvná proniká mne radost,&nbsp;</p>

  <p>Když vás vidím, bratři pod Kavkazem,&nbsp;</p>

  <p>Nové hrady zakládat a sela;&nbsp;</p>

  <p>Když vás vidím po třech širých mořích&nbsp;</p>

  <p>Sem tam s těžkým poletovat lodstvem;&nbsp;</p>

  <p>Když vás vidím věd a uměn pole&nbsp;</p>

  <p>Novým ducha vysazovat plodem.&nbsp;</p>

  <p>Ó, já nejsem z počtu těch omrzlých&nbsp;</p>

  <p>(Bodej zmizli skoro) nevlídníkův,&nbsp;</p>

  <p>Kteří svoje odvracejí oko&nbsp;</p>

  <p>Ode knížky psané literami&nbsp;</p>

  <p>Cyrilskými neb glagolitskými.&nbsp;</p>

  <p>Však to jest jen zevniterné roucho,&nbsp;</p>

  <p>Pod kterým též slavské srdce tluče,&nbsp;</p>

  <p>Na vše strany slavjanského světa&nbsp;</p>

  <p>Vylévajíc života potoky:&nbsp;</p>

  <p>Dokud synu milá bude matka,&nbsp;</p>

  <p>Nevděčník ji dokud neodvrhne&nbsp;</p>

  <p>A tyranům neodevzdá cizím.&nbsp;</p>

  <p>Co pak mne se dotýče, já nechci&nbsp;</p>

  <p>Krátkozrakým jamožilcem býti,&nbsp;</p>

  <p>Hledícím vždy jen do a pod sebe,&nbsp;</p>

  <p>Já to cítím, že Slavjanstvo celé&nbsp;</p>

  <p>Moje jest, a já jsem opět jeho.&nbsp;</p>

  <p>To má hrdost, to má pýcha jestiť,&nbsp;</p>

  <p>O kterou se připraviti nedám.&nbsp;</p>

  <p>Můj národ jest spolu i vlast moje,&nbsp;</p>

  <p>Vlast moje má nesmírné hranice&nbsp;</p>

  <p>Nepočítá sta, než miliony,&nbsp;</p>

  <p>Já jsem živý v mnohém větším světě&nbsp;</p>

  <p>Nežli závist dopustiti může.&nbsp;</p>

  <p>Já jsem synem silnějšího rodu&nbsp;</p>

  <p>Nežli ona pomysliti schopna.&nbsp;</p>

  <p>Nad prostrannou milou mojí vlastí&nbsp;</p>

  <p>Krásné slunko nikdy nezapadá.&nbsp;</p>

  <p>Dá-li pán Bůh a štěstí junácké&nbsp;</p>

  <p>Aniž její čest má zahynouti,&nbsp;</p>

  <p>Nezahyne, pokud budou děti&nbsp;</p>

  <p>Lásky oběť Slávě přinášeti.<br /></p>
</body>
</html>
