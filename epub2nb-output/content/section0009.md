---
contentType: poetry
---

<section>

## BUĎME CELEK A NE DROBTOVÉ  

53\. Ku barbarům rodu avarského 

Přišli jednou trojí poslové, 

Gytary se k hudbě hotové 

Chvěly s jejich plece vysokého;

</section>

<section>

„Kdo ste?“ Chán k ním pyšně s trůnu svého, 

Kde jsou vaše vojska, mečové? 

Pane, řeknou, my sme Slávové 

Ode krajin moře baltického:

</section>

<section>

Vojnu sotva podle jména známe, 

Darmo žádáš od nás pomoci, 

My jen hru a zpěvy doma máme;

</section>

<section>

Hráli před ním, hráli přelíbezně; 

Tyran na odměnu: „Otroci! 

Vlecte do zajetí tyto vězně.“

</section>

<section>

54. 

Pozdravení neste poslu čtvero 

Pánům vůkol po všech vesnicech, 

Řkouce: že je zítra v Lužicech 

K slavným hodům čeká hrabě Gero;

</section>

<section>

Slovanů mi zovte třidcatero, 

Kteří žijí se mnou v různicech, 

By sme při smířlivých sklenicech 

Hráli, pokud přijde noci šero:

</section>

<section>

Jitro svitne: hrad se celý hostmi, 

Hned i turnaj ořmi, namnožil, 

Strávil se den rytířskými cnostmi;

</section>

<section>

Večer, když se dokonaly kvasy, 

Zrádce hostům svojim předložil 

Hlavy našich knížat, na pospasy.

</section>

<section>

55. 

Ó, vy bratři, ó, vy sestry sladké, 

Co ste živi ještě na zemi, 

Prosím, volných, uší přejte mi, 

Ať vám přidám naučení krátké;

</section>

<section>

Varujte se oné cesty hladké, 

Kterou dábel protkal sítěmi, 

Aby na ní zrádce s dušemi 

Lapat mohl do své pasť‘ vratké:

</section>

<section>

Pojďte sem, hle, příklad sobě brati, 

I k těm dobrým, i k těm šibalúm, 

Učte se svůj národ milovati;

</section>

<section>

Hučte, Tatry, hlas ten k horám 

Černým, Hučte, Krkonoše, k Uralům:

„Peklo zrádcům, nebe Slávům věrným!“

</section>

<section>

56. 

Nad vratami pekla železnými 

Průčelí se černé zdvihuje, 

Kde se nápis tento spatřuje 

Literami rytý Glagolskými:

</section>

<section>

„Tuto Hanba s nášlapníky svými 

Otroky a sluhy trůnuje, 

Tu pláč, hrůza, bolest věkuje 

S pokutami za hřích pekelnými:

</section>

<section>

Sem se klidte v oheň tento živý, 

Zrádci vlasti, řeči, národu, 

Bůh bud vašim dušem milostivý;

</section>

<section>

Obývejte místa tato bledá, 

Ciťte žalosti i nehodu, 

Přeběda vám třikrát, běda! běda!“

</section>

<section>

57. 

Nad bránami nebe stříbrnými 

Průčelí se bílé zdvihu je, 

Kde se nápis tento spatřuje 

Literami psaný Cyrilskými:

</section>

<section>

„Tuto Sláva se ctiteli svými, 

Dcerami a syny trůnuje, 

Tu ples, radost, rozkoš věkuje 

S odměnami za cnost nebeskými;

</section>

<section>

Pojdtež sem vy, milé moje děti, 

Věrné vlasti, řeči, národu, 

Světozvučné chvalozpěvy pěti;

</section>

<section>

Požívejte milovanou draze 

Slávu a v ní slast i svobodu, 

Přeblaze vám třikrát, blaze! blaze

</section>

<section>

58. 

„I vás, chudí lidé, kdo jste koli, 

Byť i bez věnců a břečťanů, 

Vítám v počtu těchto měšťanů; 

Jakovou pak vy ste měli roli?“

</section>

<section>

„V otroctví my byvše, při nevoli 

Té jsme v chrámě uši křesťanů 

Vzdělávali, měchy varhanů 

Dmýchávavše v Konstantinopoli.“

</section>

<section>

Znám, neb ten, co o Obřadích řečnil, 

Řecký císař, Vás i s pracemi 

Ve své knize už tam dole zvěčnil.

</section>

<section>

Služebníci dobří! byli, povím, 

Nad málem ste věrní na zemi, 

Teď vás nade mnohem ustanovím.

</section>

<section>

59. 

Blízek nebe nechci více lkáti 

Hluchým žele svého nížinám, 

Tebe českých bohů zaklínám 

Olympe a knížat byte zlatý;

</section>

<section>

Divys tropil, ej, rač důkaz dáti, 

Přelož mne, kam ruky vypínám, 

Leťte s ním, kaž těmto zbořinám, 

Jako Šemík, jak sloup Římu vzatý:

</section>

<section>

Vstaňte zmrtvých, zkroť můj svými kouzly 

Osud krutý, věstná Libuše, 

Protni, Žižko, mečem jeho uzly;

</section>

<section>

Jestli tentýž, předků ohluše 

Hlasy osud, k tobě, Slávu slávo, 

Vnukům nechal aspoň lkáti právo!

</section>

<section>

60. 

Jestli Slávy rumy ještě vstanou 

Rukou vaší, příští potomci, 

Věřte zkušenému vědomci, 

Jehož ústa tu k vám radu vanou;

</section>

<section>

Zřidte obec jedním jménem zvanou, 

Pevnou, ať ji cizí holomci, 

Svornou, ať ji vlastní lakomci 

Nezbourají novou zase ranou:

</section>

<section>

Údy mnohé, hlavu jednu mějte, 

Vyrostlou však z těla vašeho, 

Černé s bílým nikdy nemíchejte!

</section>

<section>

To nás cestou posud vedlo křivou, 

Vy se chraňte bludu našeho, 

A vlast stvořte čistou, trvanlivou.

</section>

<section>

61. 

Slávie! ó, Slávie! ty jméno 

Sladkých zvuků hořkých památek, 

Stokrát rozervané na zmatek, 

Aby vždycky více bylo ctěno;

</section>

<section>

Od Uralů Tatrám na temeno, 

V pouštěch, kde má vedro počátek, 

Až kde slunka mizí dostatek – 

Království jest tvoje rozloženo.

</section>

<section>

Mnohos nesla, avšak křivdy činů 

Nepřátelských všecky přežila, 

Ba i špatný nevděk vlastních synů;

</section>

<section>

Tak, když jiní snadno v půdě měkké, 

Ty si trůny sobě tvrdila 

Na století rumích dlouhověké.

</section>

<section>

62. 

Slávové! vy ducha nesvorného, 

Živí v rozbrojích a hryzote, 

Jděte všickni spolu jednotě 

Od uhlí se učit řeřavého;

</section>

<section>

Ve hromadě svazku společného 

Dokud to jest, hoří v teplotě, 

Hasne každý uhel v samotě, 

Odervaný ode druha svého.

</section>

<section>

Učiňte tu radost milé matce, 

Rusi, Srbi, Češi, Poláci, 

Žijte svorně jako jedno stádce!

</section>

<section>

Tak vám vojna lidožerná vládce, 

Tak vlast neroztrhnou chytráci, 

A váš národ prvý bude v krátce.

</section>

<section>

63. 

Stokráte jsem mluvil, ted už křičím 

K vám, ó, rozkydaní Slávové! 

Buďme celek a ne drobtové, 

Buďme aneb všecko, aneb ničím.

</section>

<section>

Národem vás zovou holubicím, 

Než, aj holuby jsou takové, 

Že milují hejno spolkové, 

I vám tedy vlastnost tuto žičím.

</section>

<section>

Slávové, vy národ zlomkovitý! 

Síly sjednocené dělají, 

Než proud mělkne a schne roztočitý.

</section>

<section>

Slávové, vy národ mnohohlavý! 

Moudří horší smrti neznají, 

Než jest život hnilý, prázdný, tmavý.

</section>

<section>

64. 

Dunaji, ty i všech toků kníže, 

I všech Slávu děde nádherný, 

Proč si vzniku svému nevěrný, 

V cizí moře pěkné vlny hříže?

</section>

<section>

Více-li tě, nežli Osman, víže 

Čisté lásky osud mizerný, 

Obrať zpátkem běh svůj stříberný, 

A nes k cíli slzy tyto blíže:

</section>

<section>

Chceš-li sobě chvály věnce plésti, 

Věz, že není menší oslava 

Slzu jednu a sto lodí hésti;

</section>

<section>

Však i zisk tě čeká, nejen chvála, 

Tu ti, jako bratru Vltava, 

Tam jak choti v náruč padne Sála.

</section>

<section>

65. 

Znám sic mnohou ušlechtilou hlavu, 

Jakých v cizině snad nemnoho; 

Chlouby pronárodu onoho, 

Jenž má slávu jména, řeči, mravů;

</section>

<section>

Než kdo jest jim přednost dáti v stavu? 

Aniž haňme chválou někoho, 

Ač bych já znal přece jednoho, 

Jenž jest, ale srdce všechněch Slávu:

</section>

<section>

Ty všech vděkyň spolu pěstoun, chován, 

Buď ti dána, tichý Genie, 

Čest ta, kterés jiným nabyl: Slovan;

</section>

<section>

Byť i vyschlo lože Vltavino, 

Tvoje, dokud stane Slávie, 

Jméno Jungmann vděčně bude jmíno.

</section>

<section>

66. 

Bratře, neslyš hlasu závistníka 

K haně předků naších drzího: 

I my máme z kmene vlastního 

Mužů, kterým sluší čest a dika.

</section>

<section>

Kdo má nade Petra panovníka 

Aneb Sáma vůdce vyššího? 

My sme dali Uhrům Zríního, 

Němcům Husa, Vlachům Koperníka

</section>

<section>

A sto jiných krev jsou z krve naší, 

Ač pak my sme sotva zdědili 

Jejich jméno, soused částku blažší;

</section>

<section>

Tak svět činí často jako děti, 

Do studnice, z níž se napily, 

Házejíce kamení a smeti.

</section>

<section>

67. 

Slávský národ rovným se mi zdává 

Pokojnému býti potoku, 

Který ve zdlouhavém pokroku, 

Ale silně k cíli svému plává;

</section>

<section>

Jestli hory v běhu nalézává, 

Teče rovinami po boku, 

A tu ráje tvoří v homoku, 

Městům tiché požehnání dává:

</section>

<section>

Naproti pak jiní národové 

Jsou zas valným proudům podobní, 

Třeskem pleskem cesty troucím nové;

</section>

<section>

Než když zmiznou vlny jejich mutné 

Ach, tu po nich lidé chudobní, 

Louky bahna, a vsi rumy smutné.

</section>

<section>

68. 

Tožť jest ona veleslavná Praha, 

Ty zdi, hrady, věže obrovské, 

Ono město Čechů královské, 

Krásné jako Slávy dcera drahá;

</section>

<section>

Tam ten jest hrob Otakara, Braha, Vojtěcha a Vlasty rekovské, 

Tu most, dílo Karla mistrovské, 

Na němž pěla Musa z Budce nahá:

</section>

<section>

Už tvé berly zlatolesklé zhasly, 

A meč tupne při své štěrbině, 

Před nímž Tatry, Balt i Řím se třásly;

</section>

<section>

Přece věčným Slávy budeš chrámem, 

Pěknobřehá Němců sokyně, 

zvítězivši v přemožení samém.

</section>

<section>

69. 

Aj, jak pyšně tvůj se zlatověžný 

Kreml, Moskvo svatá, blyskoce! 

Jak stkví dávno se a vysoce 

Krásou města celý sever sněžný!

</section>

<section>

Než hle! Sláva, nejprv palác něžný 

Roztopčinův ohněm ztroskoce, 

Potom v celém městě široce 

Sype jiskry, vatří plamen běžný.

</section>

<section>

Pověz medle, matko jasnočelá: 

Jaké příčiny tě musely 

K takovému skutku pobízeti?

</section>

<section>

„Světlo slepcům rozžati jsem chtěla, 

By už přece jednou viděli, 

Kdo jsem já a co jsou moje děti!“

</section>

<section>

70. 

Co z nás Slávu bude o sto roků? 

Cože bude z celé Evropy? 

Slávský život, na vzor potopy 

Rozšíří svých všudy meze kroků;

</section>

<section>

A ta, kterou měly za otroků 

Jen řeč křivé Němců pochopy, 

Ozývati se má pod stropy 

Paláců i v ústech samých soků;

</section>

<section>

Vědy slávským potekou též žlabem, 

Kroj, zvyk i zpěv lidu našeho 

Bude módným nad Seinou i Labem;

</section>

<section>

Ó, kýž i já raděj v tu jsem dobu 

Narodil se panství slávského, 

Aneb potom vstanu ještě z hrobu!

</section>
