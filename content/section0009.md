---
contentType: prose
---

## BUĎME CELEK A NE DROBTOVÉ  

53\. Ku barbarům rodu avarského 

Přišli jednou trojí poslové, 

Gytary se k hudbě hotové 

Chvěly s jejich plece vysokého;

  

„Kdo ste?“ Chán k ním pyšně s trůnu svého, 

Kde jsou vaše vojska, mečové? 

Pane, řeknou, my sme Slávové 

Ode krajin moře baltického:

  

Vojnu sotva podle jména známe, 

Darmo žádáš od nás pomoci, 

My jen hru a zpěvy doma máme;

  

Hráli před ním, hráli přelíbezně; 

Tyran na odměnu: „Otroci! 

Vlecte do zajetí tyto vězně.“

  

54. 

Pozdravení neste poslu čtvero 

Pánům vůkol po všech vesnicech, 

Řkouce: že je zítra v Lužicech 

K slavným hodům čeká hrabě Gero;

  

Slovanů mi zovte třidcatero, 

Kteří žijí se mnou v různicech, 

By sme při smířlivých sklenicech 

Hráli, pokud přijde noci šero:

  

Jitro svitne: hrad se celý hostmi, 

Hned i turnaj ořmi, namnožil, 

Strávil se den rytířskými cnostmi;

  

Večer, když se dokonaly kvasy, 

Zrádce hostům svojim předložil 

Hlavy našich knížat, na pospasy.

  

55. 

Ó, vy bratři, ó, vy sestry sladké, 

Co ste živi ještě na zemi, 

Prosím, volných, uší přejte mi, 

Ať vám přidám naučení krátké;

  

Varujte se oné cesty hladké, 

Kterou dábel protkal sítěmi, 

Aby na ní zrádce s dušemi 

Lapat mohl do své pasť‘ vratké:

  

Pojďte sem, hle, příklad sobě brati, 

I k těm dobrým, i k těm šibalúm, 

Učte se svůj národ milovati;

  

Hučte, Tatry, hlas ten k horám 

Černým, Hučte, Krkonoše, k Uralům:

„Peklo zrádcům, nebe Slávům věrným!“

  

56. 

Nad vratami pekla železnými 

Průčelí se černé zdvihuje, 

Kde se nápis tento spatřuje 

Literami rytý Glagolskými:

  

„Tuto Hanba s nášlapníky svými 

Otroky a sluhy trůnuje, 

Tu pláč, hrůza, bolest věkuje 

S pokutami za hřích pekelnými:

  

Sem se klidte v oheň tento živý, 

Zrádci vlasti, řeči, národu, 

Bůh bud vašim dušem milostivý;

  

Obývejte místa tato bledá, 

Ciťte žalosti i nehodu, 

Přeběda vám třikrát, běda! běda!“

  

57. 

Nad bránami nebe stříbrnými 

Průčelí se bílé zdvihu je, 

Kde se nápis tento spatřuje 

Literami psaný Cyrilskými:

  

„Tuto Sláva se ctiteli svými, 

Dcerami a syny trůnuje, 

Tu ples, radost, rozkoš věkuje 

S odměnami za cnost nebeskými;

  

Pojdtež sem vy, milé moje děti, 

Věrné vlasti, řeči, národu, 

Světozvučné chvalozpěvy pěti;

  

Požívejte milovanou draze 

Slávu a v ní slast i svobodu, 

Přeblaze vám třikrát, blaze! blaze

  

58. 

„I vás, chudí lidé, kdo jste koli, 

Byť i bez věnců a břečťanů, 

Vítám v počtu těchto měšťanů; 

Jakovou pak vy ste měli roli?“

  

„V otroctví my byvše, při nevoli 

Té jsme v chrámě uši křesťanů 

Vzdělávali, měchy varhanů 

Dmýchávavše v Konstantinopoli.“

  

Znám, neb ten, co o Obřadích řečnil, 

Řecký císař, Vás i s pracemi 

Ve své knize už tam dole zvěčnil.

  

Služebníci dobří! byli, povím, 

Nad málem ste věrní na zemi, 

Teď vás nade mnohem ustanovím.

  

59. 

Blízek nebe nechci více lkáti 

Hluchým žele svého nížinám, 

Tebe českých bohů zaklínám 

Olympe a knížat byte zlatý;

  

Divys tropil, ej, rač důkaz dáti, 

Přelož mne, kam ruky vypínám, 

Leťte s ním, kaž těmto zbořinám, 

Jako Šemík, jak sloup Římu vzatý:

  

Vstaňte zmrtvých, zkroť můj svými kouzly 

Osud krutý, věstná Libuše, 

Protni, Žižko, mečem jeho uzly;

  

Jestli tentýž, předků ohluše 

Hlasy osud, k tobě, Slávu slávo, 

Vnukům nechal aspoň lkáti právo!

  

60. 

Jestli Slávy rumy ještě vstanou 

Rukou vaší, příští potomci, 

Věřte zkušenému vědomci, 

Jehož ústa tu k vám radu vanou;

  

Zřidte obec jedním jménem zvanou, 

Pevnou, ať ji cizí holomci, 

Svornou, ať ji vlastní lakomci 

Nezbourají novou zase ranou:

  

Údy mnohé, hlavu jednu mějte, 

Vyrostlou však z těla vašeho, 

Černé s bílým nikdy nemíchejte!

  

To nás cestou posud vedlo křivou, 

Vy se chraňte bludu našeho, 

A vlast stvořte čistou, trvanlivou.

  

61. 

Slávie! ó, Slávie! ty jméno 

Sladkých zvuků hořkých památek, 

Stokrát rozervané na zmatek, 

Aby vždycky více bylo ctěno;

  

Od Uralů Tatrám na temeno, 

V pouštěch, kde má vedro počátek, 

Až kde slunka mizí dostatek – 

Království jest tvoje rozloženo.

  

Mnohos nesla, avšak křivdy činů 

Nepřátelských všecky přežila, 

Ba i špatný nevděk vlastních synů;

  

Tak, když jiní snadno v půdě měkké, 

Ty si trůny sobě tvrdila 

Na století rumích dlouhověké.

  

62. 

Slávové! vy ducha nesvorného, 

Živí v rozbrojích a hryzote, 

Jděte všickni spolu jednotě 

Od uhlí se učit řeřavého;

  

Ve hromadě svazku společného 

Dokud to jest, hoří v teplotě, 

Hasne každý uhel v samotě, 

Odervaný ode druha svého.

  

Učiňte tu radost milé matce, 

Rusi, Srbi, Češi, Poláci, 

Žijte svorně jako jedno stádce!

  

Tak vám vojna lidožerná vládce, 

Tak vlast neroztrhnou chytráci, 

A váš národ prvý bude v krátce.

  

63. 

Stokráte jsem mluvil, ted už křičím 

K vám, ó, rozkydaní Slávové! 

Buďme celek a ne drobtové, 

Buďme aneb všecko, aneb ničím.

  

Národem vás zovou holubicím, 

Než, aj holuby jsou takové, 

Že milují hejno spolkové, 

I vám tedy vlastnost tuto žičím.

  

Slávové, vy národ zlomkovitý! 

Síly sjednocené dělají, 

Než proud mělkne a schne roztočitý.

  

Slávové, vy národ mnohohlavý! 

Moudří horší smrti neznají, 

Než jest život hnilý, prázdný, tmavý.

  

64. 

Dunaji, ty i všech toků kníže, 

I všech Slávu děde nádherný, 

Proč si vzniku svému nevěrný, 

V cizí moře pěkné vlny hříže?

  

Více-li tě, nežli Osman, víže 

Čisté lásky osud mizerný, 

Obrať zpátkem běh svůj stříberný, 

A nes k cíli slzy tyto blíže:

  

Chceš-li sobě chvály věnce plésti, 

Věz, že není menší oslava 

Slzu jednu a sto lodí hésti;

  

Však i zisk tě čeká, nejen chvála, 

Tu ti, jako bratru Vltava, 

Tam jak choti v náruč padne Sála.

  

65. 

Znám sic mnohou ušlechtilou hlavu, 

Jakých v cizině snad nemnoho; 

Chlouby pronárodu onoho, 

Jenž má slávu jména, řeči, mravů;

  

Než kdo jest jim přednost dáti v stavu? 

Aniž haňme chválou někoho, 

Ač bych já znal přece jednoho, 

Jenž jest, ale srdce všechněch Slávu:

  

Ty všech vděkyň spolu pěstoun, chován, 

Buď ti dána, tichý Genie, 

Čest ta, kterés jiným nabyl: Slovan;

  

Byť i vyschlo lože Vltavino, 

Tvoje, dokud stane Slávie, 

Jméno Jungmann vděčně bude jmíno.

  

66. 

Bratře, neslyš hlasu závistníka 

K haně předků naších drzího: 

I my máme z kmene vlastního 

Mužů, kterým sluší čest a dika.

  

Kdo má nade Petra panovníka 

Aneb Sáma vůdce vyššího? 

My sme dali Uhrům Zríního, 

Němcům Husa, Vlachům Koperníka

  

A sto jiných krev jsou z krve naší, 

Ač pak my sme sotva zdědili 

Jejich jméno, soused částku blažší;

  

Tak svět činí často jako děti, 

Do studnice, z níž se napily, 

Házejíce kamení a smeti.

  

67. 

Slávský národ rovným se mi zdává 

Pokojnému býti potoku, 

Který ve zdlouhavém pokroku, 

Ale silně k cíli svému plává;

  

Jestli hory v běhu nalézává, 

Teče rovinami po boku, 

A tu ráje tvoří v homoku, 

Městům tiché požehnání dává:

  

Naproti pak jiní národové 

Jsou zas valným proudům podobní, 

Třeskem pleskem cesty troucím nové;

  

Než když zmiznou vlny jejich mutné 

Ach, tu po nich lidé chudobní, 

Louky bahna, a vsi rumy smutné.

  

68. 

Tožť jest ona veleslavná Praha, 

Ty zdi, hrady, věže obrovské, 

Ono město Čechů královské, 

Krásné jako Slávy dcera drahá;

  

Tam ten jest hrob Otakara, Braha, Vojtěcha a Vlasty rekovské, 

Tu most, dílo Karla mistrovské, 

Na němž pěla Musa z Budce nahá:

  

Už tvé berly zlatolesklé zhasly, 

A meč tupne při své štěrbině, 

Před nímž Tatry, Balt i Řím se třásly;

  

Přece věčným Slávy budeš chrámem, 

Pěknobřehá Němců sokyně, 

zvítězivši v přemožení samém.

  

69. 

Aj, jak pyšně tvůj se zlatověžný 

Kreml, Moskvo svatá, blyskoce! 

Jak stkví dávno se a vysoce 

Krásou města celý sever sněžný!

  

Než hle! Sláva, nejprv palác něžný 

Roztopčinův ohněm ztroskoce, 

Potom v celém městě široce 

Sype jiskry, vatří plamen běžný.

  

Pověz medle, matko jasnočelá: 

Jaké příčiny tě musely 

K takovému skutku pobízeti?

  

„Světlo slepcům rozžati jsem chtěla, 

By už přece jednou viděli, 

Kdo jsem já a co jsou moje děti!“

  

70. 

Co z nás Slávu bude o sto roků? 

Cože bude z celé Evropy? 

Slávský život, na vzor potopy 

Rozšíří svých všudy meze kroků;

  

A ta, kterou měly za otroků 

Jen řeč křivé Němců pochopy, 

Ozývati se má pod stropy 

Paláců i v ústech samých soků;

  

Vědy slávským potekou též žlabem, 

Kroj, zvyk i zpěv lidu našeho 

Bude módným nad Seinou i Labem;

  

Ó, kýž i já raděj v tu jsem dobu 

Narodil se panství slávského, 

Aneb potom vstanu ještě z hrobu!
