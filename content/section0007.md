---
contentType: prose
---

## KRŮPĚJE MÉHO ŽITÍ

28. 

Pracuj každý s chutí usilovnou 

Na národu roli dědičné, 

Cesty mohou býti rozličné, 

Jenom vůli všickni mějme rovnou;

  

Bláznovství jest chtíti nemistrovnou 

Rukou měřit běhy měsíčné, 

Jako k plesu nohy necvičné 

Pokoušeti, pro pochvalu skrovnou:

  

Lépe činí ten, kdo těží s málem, 

Stoje věrně na své postati, 

Velkýť je, bud sluhou nebo králem;

  

Často tichá pastuchova chýžka 

Více pro vlast může dělati, 

Nežli tábor, z něhož válčil Žižka.

  

29. 

Pouhý nehřích, bratře, ještě k cnosti 

Chrámu nenáleží skvoucímu, 

On jen peklu ujde žhoucímu, 

Ale v nebi nemá účastnosti;

  

Tu cnost má i kámen, z lenivosti 

Též zle nečinívá bližnímu, 

Má-li ale proto k božímu 

Blížiti se trůnu práva dosti?

  

Člověk loupí, jestli nerozdává, 

Nemluví-li pravdu, zlořečí, 

Zločincem se nečiněním stává;

  

On jen tolik platí, kolik dělá, 

Když se tedy hnilost člověčí 

cnosti bojí, proč je k hříchům smělá?

  

30. 

Sám jsem někdy myslel, že již svému 

Losu vzdorovati nebudu, 

Ani odpor klásti osudu, 

Jenž můj národ tlačí, ohromnému;

  

Svět se přece nehne kvůli tvému 

A snad marnivému přeludu, 

A kdo může říci bez studu: 

Toto učiň! Bohu všemoudrému?

  

Než jak hada chraň se této hnilé 

Nízkých mudrlantů podušky 

Každý, kdo má srdce ušlechtilé;

  

Bůh když běhu světa cíle značil, 

Neproměnil duše na služky, 

Ale právo dcer jim dáti ráčil.

  

31. 

I když bloudí, ještě bývá milý 

Onen vyšších letů mládenec, 

Jenž si skutky svými na věnec 

Trhá každý kvítek ušlechtilý;

  

A jest pravdy přítel, krásy čilý, 

V lásce čisté vroucí milenec, 

Přitom hoří i jak vlastenec, 

I jak člověk dobře zasloužilý.

  

Byť i těkal myšlenkami svými 

Někdy v říšech a snad nemožných, 

Nechať mlčí nade řečmi zlými;

  

Nenadá mu proto kvapným šklebem 

Nikdo vrtochů a bezbožných, 

Leč ti, co jsou živi samým chlebem.

  

32. 

Blaze, kdo si jeden čistý,-smělý 

Účel místo mnohých představí, 

V němž by jako v centru měňaví 

Paprskové všech dnů žití tlely;

  

A v něm myslí, cítí, žije celý, 

V slasti, v slzách, v přízni, v bezpráví, 

Až se šťastně k němu doplaví, 

Byť i přes bouř, plamen, hrom a střely.

  

Pevné vůli, tužbě ušlechtilé, 

Nerozdílné srdce žádosti 

Rádo dává nebe dojít cíle;

  

Ač pak i mně slova tato lhala, 

Z vítěz ství-li není radosti, 

Mužně padnout není menší chvála.

  

33. 

Nechtěj zoufat, když se proti tobě, 

Bratře! šklebí závist trkavá, 

Kdo se, pravdu háje, obává, 

Ten jí škodí, nejsa věrným sobě:

  

Pravda nezná u stou piti zlobě, 

Kdo jí laje ten ji zastává, 

Ke cti jsou jí slova rouhavá, 

Blud a šalba hlupců ku ozdobě:

  

Pravda jest co cedry na Libanu: 

Ti, jenž na ni dují větrové, 

Jen víc šíří vonnou její mannu;

  

Jazyk její meč jest, ňadra hory, 

Srdce mramor, ruky sloupové, 

Paty rokle k pošlapání vzdory.

  

34. 

V skrytu tichém, kde ji nikdo nezná, 

Vůle ušlechtilá působí, 

Zřídlu čistému se podobí, 

Jenž svět blaží do jeskyně vlezná;

  

Jeho vlahou tu se přelíbezná 

Duha, onde louka ozdobí, 

Ono plní hroznům nádobí, 

V moři zmizí, díků nenalezna:

  

Nebudou snad i mé pominulé 

Darmo k hrobu kráčet šlépěje, 

Skutek bude co ted jenom vůle;

  

Byť pak v příštím jaře času dítek, 

I jen jedna přešla krůpěje 

Mého žití v jiné duše kvítek.

  

35. 

Vítej, stokrát vítej, oblíbený 

Venkove můj s tvými Horňáky, 

Nevrátím se mezi měšťáky, 

Jen tvou krásou znovu narozený;

  

Tu, kde skřivan oku neviděný 

Těší oráče i pasáky, 

Neb smrt družky slavík bez čáky 

Na rokytě pláče zavěšený;

  

Tu, kde stehlík červenohlavý se 

V sadech volně toulá bezplotných, 

Píseň ve zpěv žlutých čížku míse:

  

Tu chci, skrytý v háj a loubí révná, 

Okřát na tvých ňadrech čistotných, 

Přírodo, ty matko cnostivlévná.

  

36. 

Podnět ducha tam mne jiti trápil, 

Kde byt mají krásné uměny, 

Abych, na jda jejich prameny 

Na Parnasu, moudrosti se napil;

  

Smělo na chlum nejvyšší sem kvapil 

Rozpjatými v tužbě rameny, 

Ano, jinou místo Mudřeny, 

Za slepenec, bohyni sem lapil:

  

Tak se kárá lidská drzost sama, 

Když se rozum toulá v zánebí, 

Nohy blízká pohlcuje jáma;

  

Proto radím, zvláště v mladém stavu, 

Že týž pozor dáti potřebí 

Na své srdce, jako na svou hlavu.

  

37. 

Pěkná bývá cnost i v rouchu sprostém, 

Kde tvář s duší stojí v odporu; 

Avšak třikrát hodna pozoru, 

Kde se krása přisestřila k cnostem;

  

Žádné tato, ona proti zlostem 

Sama v sobě již má podporu, 

Ona k jedné, tato pokoru 

K dvěma musí nésti vysokostem:

  

Zde Bůh spolu zbroj i zbraň i kluzké 

V srdce jedno vložil bojiště: 

Dlí-li boj, – ó, mlčte, prsy úzké!

  

Váhá-li ta, tím již zahasila 

Svaté nevinnosti ohniště: 

Tato tím již téměř zvítězila.

  

38. 

Kam se medle zástup tento shání?

„To jde všecko k zřídlům Karlovým; 

Vy též tuším?“ – a‘ nač? odpovím; 

„Ejhle, k zpěvům slavné Catalani.“

  

Vpravo slečny sedí, vlevo pániy 

Síň se zlatí hmotem gázovým, 

Vyjde vprostřed s věncem bobkovým, 

Začne, všechněch oči, uši na ni:

  

Lustry hasnou, stanou vříti vary, 

Dámy mdleji, Gabrielky, Mary, 

Palmy shůry na ni metají;

  

I já tleskám, avšak se mi zívá, 

Co to? dím, a Mentor potají: 

Mína z srdce, tato z měšce zpívá.

  

39. 

Záře zlatá stkví se nad východem, 

Orel v modro letí ze šera, 

Labuť dělí veslem jezera, 

K vrškům plese beran s mladým plodem;

  

Slavik budí družku písně svodem, 

Z kvítků blýská rosy nádhera, 

Již i člověk, úzké rozpera 

Dvéře lůžka, ticho ruší chodem:

  

A vše vůkol, střesa s sebe tíže 

Včerejška i staré lopoty, 

Jme se vítat nové světla kníže;

  

ó, kdy že mně jitro ono svitne, 

Které zplaší tyto mrákoty, 

Zplaší péče žravé, neodbytné.

  

40. 

Veselosti písně prozpěvujte, 

Sneste k věncům darů májových, 

Nač by hnila radost v okovích, 

Stojí ještě Tokaj, péče zujte!

  

Číše nebi k chvále naplňujte, 

Hovte údům v stínech stromových, 

Kde břeh mluví, aneb ve křovích 

Zpěv se ozve, srdce čilým stůjte!

  

Dík jest, radost čistá, bohulibý: 

Nechte, bratří, oněch námitek, 

Že mé radě vlastní příklad chybí;

  

Mne cit blaží, jestli skutek mizí, 

Na podíl se změnil užitek, 

Radost v radost na radosti cizí.
