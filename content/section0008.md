---
contentType: poetry
---

<section>

## SVATÉ JMÉNO VLASTI

41.

Hřích je ovšem velký vražda vzteklá, 

Krádež, zráda, žhářstvo, otravy: 

Hodny, aby mečem popravy 

Krev a duše z těla jejich tekla;

</section>

<section>

I lež, pýcha, závist, svod a změklá 

Chlípnost, číhající na mravy, 

A jak slují ony ohavy 

Přišlé na zem z horoucího pekla:

</section>

<section>

Však znám draka s tváří černochudou, 

Proti němuž tyto úlomky 

Hříchů ještě sněhu bělší budou;

</section>

<section>

Ten sám loupí, řepce, učí zlému, 

Bije sebe, předky, potomky 

A zní: Nevděk ku národu svému.

</section>

<section>

42. 

Nuže, pokud srdce mladé bije, 

Hledme-štěstí vlasti laskavé! 

Bdící probuzujte dřímavé, 

Teplí chladné, živí vše, co hnije;

</section>

<section>

Věrní zrádné pošlapejte zmije, 

Štědří haňte oči šilhavé, 

Pilní zběř tu, která krvavé 

Mozole jí a pot bratrů pije:

</section>

<section>

Krásnějí se nikdo nehonosí 

Smělým čelem, jako vlastenec, 

Jenž v svém srdci celý národ nosí;

</section>

<section>

A to právem, nebo i on složí, 

Ať se směje tomu třeštěnec, 

Za své ovce počet ruce boží.

</section>

<section>

43. 

Jak tě vítat, slzou čili zpěvem? 

Jako matku či jak macechu? 

Země, plná cti i posměchů, 

Slavná přízní bohů jako hněvem;

</section>

<section>

Hrady tvé se sov a plazů chlévem, 

Kraje pastvou staly Nečechů; 

Lev ti silný slouží za věchu, 

Smrt a mdloba vězí pod oděvem:

</section>

<section>

Tecte mutné slzy do Vltavy 

Jako déšť a blesky z oblaků, 

Nesouc heslo toto bratrům Slávy;

</section>

<section>

Nechte svár, co hrob již vlasti vyryl, 

Slyšte národ, ne křik Feaků, 

Váš je Hus i Nepomuk i Cyril.

</section>

<section>

44. 

Skryl se Říp a Libušina dvora 

Zlaté sídlo téměř spatřeno, 

Ano, náhle slunce zatměno, 

Srdce strach a nohy jala vzdora:

</section>

<section>

Kde jsem? kam jdu? a co za potvora 

Tam své kostmi věnčí temeno? 

Čí krev, hroby? – a v tom zakleno 

Hromem z Krkonošů: „Bílá Hora!“

</section>

<section>

Zpátkem noho, z hory nade každou 

Černost tmavých nocí černější, 

Médea to česká s dítek vraždou!

</section>

<section>

Milek slzy s oka mého setře, 

K Vltavě pak cestou přímější 

Neseme se v libědchnoucím větře.

</section>

<section>

45. 

Všecko máme, věřte, moji drazí 

Spoluvlastenci a přátelé! 

To, co mezi velké, dospělé 

V člověčenstvě národy nás sází;

</section>

<section>

Zem i moře pod námi se plazí, 

Zlato, stříbro, ruky umělé, 

Řeči zpěvy máme veselé, 

Svornost jen a osvěta nám schází!

</section>

<section>

Dejte nám tu s duchem všeslavosti, 

A aj, národ máte viděti, 

Jaký nebyl ještě v minulosti.

</section>

<section>

V prostředku se mezi Řekem, 

Britem Naše jméno bude blyštěti 

Na sklepem‘ světa hvězdokrytém.

</section>

<section>

46. 

Táhni, kam tě hvězdy zovou, bratře, 

Nastup mužně cestu života, 

Kde tě koli osud zamotá, 

Týž bud Bohu, sobě, pýše, chátře;

</section>

<section>

Miluj vlast a horli ohněm, spatře, 

Kde by pravdu polkla mrákota, 

Hlasem který skály ztroskotá, 

Slovanství kaž hluché vůkol Tatře:

</section>

<section>

Nech mne zatím, v hájích, po údolí, 

Mezi zpěvy křovin tichými, 

Bloudícího s sladkým srdcem trudem;

</section>

<section>

I mně nebe osudilo rolí, 

Tu, bych válku s ňadry vlastními 

Veda, Dunaj množil očí proudem.

</section>

<section>

47. 

Nač by srdce k vlasti proto chladlo, 

Nač se pohřížilo v truchlotu, 

Že sme našli prázdnou pustotu, 

Kterou netklo žádné ještě rádlo?

</section>

<section>

Vítězství to nechci, jenž by padlo 

S nebe dolů na zem bez potu, – 

Volím chudou směs a mrákotu, 

Aby svět byl, kde nic předtím vládlo

</section>

<section>

Arci že jdou jiní cestou hladší, 

Těžce my a pozdě za nimi: 

Tím sme ale a náš národ mladší;

</section>

<section>

My, co jiní dokázali, známe; 

Než to skryto přede jinými, 

Co my v knize lidstva býti máme.

</section>

<section>

48. 

(Mína) 

„Znáš-li kraj ten, ony ráje věčné, 

Vlast tu krás a duchů palouky, 

Kde se cnost a láska za ruky 

Vedou, kráčíc v záři ve slunečné?

</section>

<section>

Tam, kde větry chvějí tichořečné, 

Palmy klenou stinné oblouky, 

Tam kde z vonných myrtů souzvuky 

V trudnou duši slavík lije vděčné?

</section>

<section>

Znáš-li kraj ten, kde tma s horkem zajde, 

Bez trnů se růže červená 

A svou jilmu každý břečťan najde?

</section>

<section>

Tam, kde mutné vyschnou časů řeky, 

Kde choť, sestra jedno znamená: 

Tam sem tvá a ty můj, po vše věky.“

</section>

<section>

49. 

Jako plavec radostivě tleská 

K břehům vůni odtad nesoucím, 

Kde se Východ rouchem kvetoucím 

Bájek šatí, co choť kmentem hezká;

</section>

<section>

Tak mým sladce rozkoš mnohobleská 

Srdcem proletěla třesoucím, 

Když se hlas tvůj, uchem žádoucím, 

Slyšel opět milá řeči česká:

</section>

<section>

Třikrát šťastných, jenž tě mají, vnuků, 

Dědictví všech jiných dávnější, 

Plné síly, krás a libozvuků!

</section>

<section>

Ó, že jedno přece smutně hrozí: 

Ano, v této zemi krásnější 

Jazyk mají nežli srdce mnozí.

</section>

<section>

50. 

Láska, totiž pravá, ne ta bájná, 

Nikdy sama jedna nechodí, 

Jako z matky se z ní narodí 

Hned i pravda a cnost nebedajná;

</section>

<section>

Kam se pohne nevinnost ji hajná, 

Nauka, čest i síla sprovodí, 

A co náboženstvu lahodí 

Více nežli lkaní její tajná?

</section>

<section>

Naděje a radost v tváři její, 

Jako ranní rosa u růže 

Jarokvětné, spanile se stkvějí;

</section>

<section>

Láska jest všech velkých skutků zárod, 

A kdo nemiloval, nemůže 

Ani zrtáti co je vlast a národ.

</section>

<section>

51. 

Stíny Laurytasů! Svatopluků! 

Jak vás možno z hrobu vyvěsti, 

By ste uviděli neřesti 

Národu a hanbu svojich vnuků!

</section>

<section>

Netoužících ani střely luku 

Ku svobodě vzíti do pěsti, 

Ani okovů svých bolesti 

Krotiti hrou vlastní řeči zvuků:

</section>

<section>

Plémě Penna ledva pomstu tutlá, 

Škřipně zlatý řetěz trhaje, 

Nímž je víže ruka matky útlá;

</section>

<section>

Nám krtv milou cizí žízeň chlastá, 

A syn, slávy otců neznaje, 

Ještě svojím otroctvím se chvástá

</section>

<section>

52. 

Nepřipisuj svaté jméno vlasti 

Kraji tomu, v kterém bydlíme, 

Pravou vlast jen v srdci nosíme, 

Tuto nelze biti ani krásti;

</section>

<section>

Dnes neb zítra vraha zemi masti 

A lid v jařmě jeho vidíme; 

Přece, když se duchem spojíme, 

Vlast je celá v každém svazku části.

</section>

<section>

Vzácný ovšem citu nevinnému 

Jest i háj ten, řeka, chalupa, 

Kterou praděd nechal vnuku svému;

</section>

<section>

Ale meze vlasti nerozborné, 

Jichž se bojí tknouti potupa, 

Jsou jen mravy, řeč a mysli svorné.

</section>
