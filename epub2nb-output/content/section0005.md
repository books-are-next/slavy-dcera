---
contentType: poetry
---

<section>

## ZNĚLKY MILÉ  

2. 

Mnohý jazyk, znělky milé, laje 

Vám jak upýpavým hříšnicem, 

Že ste jeho útlým žvanicem 

Košík daly, k tanci s vámi maje;

</section>

<section>

Ale nač se, skřehlost údů znaje, 

Stařec k hebkým vtírá mladičem, 

Aneb blázen k sněžným hranicem 

Béře roucho palčivého kraje?

</section>

<section>

Vy ste, kdo vás bez předsudku cení, 

Básně, kterým smysl nemizí, 

Přitom libých milovnice znění,

</section>

<section>

Buďtež tedy volné tomu zvuku, 

Který k slovanskému pobízí 

Plesu vaší Hesperidky ruku.

</section>

<section>

3. 

Jestli jen to básnířstvím se volá, 

Co lež, výmyslek a třeštivost, 

Tak mně nepatří ta poctivost, 

Nebo cizá jest mi tato škola;

</section>

<section>

Co já básním, to jest pravda holá, 

Kterou vede jasná střízlivost, 

Ne cit prázdný, aneb horlivost, 

Kterou zažhnou obraznosti kok:

</section>

<section>

Básně mé jsou téměř ukazadla 

Jen, a suché těch krás rejstříky, 

Jejichž v oči skutečnost mi padla

</section>

<section>

Kdybych zpíval podle obyčeje, 

Hymny mohly by mé veršíky, 

A mé znělky býti Epopeje.

</section>

<section>

4. 

Vy, kdo vyšších ke svým uměleckým 

Dílům ideálů hledáte, 

Severu se křivě rouháte, 

Stranným hovíc okem luhům řeckým, 

</section>

<section>

Bud se novým, bud se starosvětským 

Krásy vzorem radše kocháte, 

Sem svá zření různá obraťte, 

Tato jedna všecko bude všeckým:

</section>

<section>

Lidskost s božstvím, cnost a lásky plamen, 

Ušlechtilost tuto najdete, 

Jaké nezná medičejský kámen;

</section>

<section>

I mých znojů učijete tudy, 

K vinám pera mého řeknete: 

Velkáť to tíž pro tak slabé údy!

</section>
