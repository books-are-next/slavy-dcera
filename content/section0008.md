---
contentType: poetry
---

## SVATÉ JMÉNO VLASTI

41.

Hřích je ovšem velký vražda vzteklá, 

Krádež, zráda, žhářstvo, otravy: 

Hodny, aby mečem popravy 

Krev a duše z těla jejich tekla;

  

I lež, pýcha, závist, svod a změklá 

Chlípnost, číhající na mravy, 

A jak slují ony ohavy 

Přišlé na zem z horoucího pekla:

  

Však znám draka s tváří černochudou, 

Proti němuž tyto úlomky 

Hříchů ještě sněhu bělší budou;

  

Ten sám loupí, řepce, učí zlému, 

Bije sebe, předky, potomky 

A zní: Nevděk ku národu svému.

  

42. 

Nuže, pokud srdce mladé bije, 

Hledme-štěstí vlasti laskavé! 

Bdící probuzujte dřímavé, 

Teplí chladné, živí vše, co hnije;

  

Věrní zrádné pošlapejte zmije, 

Štědří haňte oči šilhavé, 

Pilní zběř tu, která krvavé 

Mozole jí a pot bratrů pije:

  

Krásnějí se nikdo nehonosí 

Smělým čelem, jako vlastenec, 

Jenž v svém srdci celý národ nosí;

  

A to právem, nebo i on složí, 

Ať se směje tomu třeštěnec, 

Za své ovce počet ruce boží.

  

43. 

Jak tě vítat, slzou čili zpěvem? 

Jako matku či jak macechu? 

Země, plná cti i posměchů, 

Slavná přízní bohů jako hněvem;

  

Hrady tvé se sov a plazů chlévem, 

Kraje pastvou staly Nečechů; 

Lev ti silný slouží za věchu, 

Smrt a mdloba vězí pod oděvem:

  

Tecte mutné slzy do Vltavy 

Jako déšť a blesky z oblaků, 

Nesouc heslo toto bratrům Slávy;

  

Nechte svár, co hrob již vlasti vyryl, 

Slyšte národ, ne křik Feaků, 

Váš je Hus i Nepomuk i Cyril.

  

44. 

Skryl se Říp a Libušina dvora 

Zlaté sídlo téměř spatřeno, 

Ano, náhle slunce zatměno, 

Srdce strach a nohy jala vzdora:

  

Kde jsem? kam jdu? a co za potvora 

Tam své kostmi věnčí temeno? 

Čí krev, hroby? – a v tom zakleno 

Hromem z Krkonošů: „Bílá Hora!“

  

Zpátkem noho, z hory nade každou 

Černost tmavých nocí černější, 

Médea to česká s dítek vraždou!

  

Milek slzy s oka mého setře, 

K Vltavě pak cestou přímější 

Neseme se v libědchnoucím větře.

  

45. 

Všecko máme, věřte, moji drazí 

Spoluvlastenci a přátelé! 

To, co mezi velké, dospělé 

V člověčenstvě národy nás sází;

  

Zem i moře pod námi se plazí, 

Zlato, stříbro, ruky umělé, 

Řeči zpěvy máme veselé, 

Svornost jen a osvěta nám schází!

  

Dejte nám tu s duchem všeslavosti, 

A aj, národ máte viděti, 

Jaký nebyl ještě v minulosti.

  

V prostředku se mezi Řekem, 

Britem Naše jméno bude blyštěti 

Na sklepem‘ světa hvězdokrytém.

  

46. 

Táhni, kam tě hvězdy zovou, bratře, 

Nastup mužně cestu života, 

Kde tě koli osud zamotá, 

Týž bud Bohu, sobě, pýše, chátře;

  

Miluj vlast a horli ohněm, spatře, 

Kde by pravdu polkla mrákota, 

Hlasem který skály ztroskotá, 

Slovanství kaž hluché vůkol Tatře:

  

Nech mne zatím, v hájích, po údolí, 

Mezi zpěvy křovin tichými, 

Bloudícího s sladkým srdcem trudem;

  

I mně nebe osudilo rolí, 

Tu, bych válku s ňadry vlastními 

Veda, Dunaj množil očí proudem.

  

47. 

Nač by srdce k vlasti proto chladlo, 

Nač se pohřížilo v truchlotu, 

Že sme našli prázdnou pustotu, 

Kterou netklo žádné ještě rádlo?

  

Vítězství to nechci, jenž by padlo 

S nebe dolů na zem bez potu, – 

Volím chudou směs a mrákotu, 

Aby svět byl, kde nic předtím vládlo

  

Arci že jdou jiní cestou hladší, 

Těžce my a pozdě za nimi: 

Tím sme ale a náš národ mladší;

  

My, co jiní dokázali, známe; 

Než to skryto přede jinými, 

Co my v knize lidstva býti máme.

  

48. 

(Mína) 

„Znáš-li kraj ten, ony ráje věčné, 

Vlast tu krás a duchů palouky, 

Kde se cnost a láska za ruky 

Vedou, kráčíc v záři ve slunečné?

  

Tam, kde větry chvějí tichořečné, 

Palmy klenou stinné oblouky, 

Tam kde z vonných myrtů souzvuky 

V trudnou duši slavík lije vděčné?

  

Znáš-li kraj ten, kde tma s horkem zajde, 

Bez trnů se růže červená 

A svou jilmu každý břečťan najde?

  

Tam, kde mutné vyschnou časů řeky, 

Kde choť, sestra jedno znamená: 

Tam sem tvá a ty můj, po vše věky.“

  

49. 

Jako plavec radostivě tleská 

K břehům vůni odtad nesoucím, 

Kde se Východ rouchem kvetoucím 

Bájek šatí, co choť kmentem hezká;

  

Tak mým sladce rozkoš mnohobleská 

Srdcem proletěla třesoucím, 

Když se hlas tvůj, uchem žádoucím, 

Slyšel opět milá řeči česká:

  

Třikrát šťastných, jenž tě mají, vnuků, 

Dědictví všech jiných dávnější, 

Plné síly, krás a libozvuků!

  

Ó, že jedno přece smutně hrozí: 

Ano, v této zemi krásnější 

Jazyk mají nežli srdce mnozí.

  

50. 

Láska, totiž pravá, ne ta bájná, 

Nikdy sama jedna nechodí, 

Jako z matky se z ní narodí 

Hned i pravda a cnost nebedajná;

  

Kam se pohne nevinnost ji hajná, 

Nauka, čest i síla sprovodí, 

A co náboženstvu lahodí 

Více nežli lkaní její tajná?

  

Naděje a radost v tváři její, 

Jako ranní rosa u růže 

Jarokvětné, spanile se stkvějí;

  

Láska jest všech velkých skutků zárod, 

A kdo nemiloval, nemůže 

Ani zrtáti co je vlast a národ.

  

51. 

Stíny Laurytasů! Svatopluků! 

Jak vás možno z hrobu vyvěsti, 

By ste uviděli neřesti 

Národu a hanbu svojich vnuků!

  

Netoužících ani střely luku 

Ku svobodě vzíti do pěsti, 

Ani okovů svých bolesti 

Krotiti hrou vlastní řeči zvuků:

  

Plémě Penna ledva pomstu tutlá, 

Škřipně zlatý řetěz trhaje, 

Nímž je víže ruka matky útlá;

  

Nám krtv milou cizí žízeň chlastá, 

A syn, slávy otců neznaje, 

Ještě svojím otroctvím se chvástá

  

52. 

Nepřipisuj svaté jméno vlasti 

Kraji tomu, v kterém bydlíme, 

Pravou vlast jen v srdci nosíme, 

Tuto nelze biti ani krásti;

  

Dnes neb zítra vraha zemi masti 

A lid v jařmě jeho vidíme; 

Přece, když se duchem spojíme, 

Vlast je celá v každém svazku části.

  

Vzácný ovšem citu nevinnému 

Jest i háj ten, řeka, chalupa, 

Kterou praděd nechal vnuku svému;

  

Ale meze vlasti nerozborné, 

Jichž se bojí tknouti potupa, 

Jsou jen mravy, řeč a mysli svorné.
