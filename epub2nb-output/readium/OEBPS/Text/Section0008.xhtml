<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">SVATÉ JMÉNO VLASTI</h2>

  <p>41.</p>

  <p>Hřích je ovšem velký vražda vzteklá,&nbsp;</p>

  <p>Krádež, zráda, žhářstvo, otravy:&nbsp;</p>

  <p>Hodny, aby mečem popravy&nbsp;</p>

  <p>Krev a duše z těla jejich tekla;</p>

  <p><br /></p>

  <p>I lež, pýcha, závist, svod a změklá&nbsp;</p>

  <p>Chlípnost, číhající na mravy,&nbsp;</p>

  <p>A jak slují ony ohavy&nbsp;</p>

  <p>Přišlé na zem z horoucího pekla:</p>

  <p><br /></p>

  <p>Však znám draka s tváří černochudou,&nbsp;</p>

  <p>Proti němuž tyto úlomky&nbsp;</p>

  <p>Hříchů ještě sněhu bělší budou;</p>

  <p><br /></p>

  <p>Ten sám loupí, řepce, učí zlému,&nbsp;</p>

  <p>Bije sebe, předky, potomky&nbsp;</p>

  <p>A zní: Nevděk ku národu svému.</p>

  <p><br /></p>

  <p>42.&nbsp;</p>

  <p>Nuže, pokud srdce mladé bije,&nbsp;</p>

  <p>Hledme-štěstí vlasti laskavé!&nbsp;</p>

  <p>Bdící probuzujte dřímavé,&nbsp;</p>

  <p>Teplí chladné, živí vše, co hnije;</p>

  <p><br /></p>

  <p>Věrní zrádné pošlapejte zmije,&nbsp;</p>

  <p>Štědří haňte oči šilhavé,&nbsp;</p>

  <p>Pilní zběř tu, která krvavé&nbsp;</p>

  <p>Mozole jí a pot bratrů pije:</p>

  <p><br /></p>

  <p>Krásnějí se nikdo nehonosí&nbsp;</p>

  <p>Smělým čelem, jako vlastenec,&nbsp;</p>

  <p>Jenž v svém srdci celý národ nosí;</p>

  <p><br /></p>

  <p>A to právem, nebo i on složí,&nbsp;</p>

  <p>Ať se směje tomu třeštěnec,&nbsp;</p>

  <p>Za své ovce počet ruce boží.</p>

  <p><br /></p>

  <p>43.&nbsp;</p>

  <p>Jak tě vítat, slzou čili zpěvem?&nbsp;</p>

  <p>Jako matku či jak macechu?&nbsp;</p>

  <p>Země, plná cti i posměchů,&nbsp;</p>

  <p>Slavná přízní bohů jako hněvem;</p>

  <p><br /></p>

  <p>Hrady tvé se sov a plazů chlévem,&nbsp;</p>

  <p>Kraje pastvou staly Nečechů;&nbsp;</p>

  <p>Lev ti silný slouží za věchu,&nbsp;</p>

  <p>Smrt a mdloba vězí pod oděvem:</p>

  <p><br /></p>

  <p>Tecte mutné slzy do Vltavy&nbsp;</p>

  <p>Jako déšť a blesky z oblaků,&nbsp;</p>

  <p>Nesouc heslo toto bratrům Slávy;</p>

  <p><br /></p>

  <p>Nechte svár, co hrob již vlasti vyryl,&nbsp;</p>

  <p>Slyšte národ, ne křik Feaků,&nbsp;</p>

  <p>Váš je Hus i Nepomuk i Cyril.</p>

  <p><br /></p>

  <p>44.&nbsp;</p>

  <p>Skryl se Říp a Libušina dvora&nbsp;</p>

  <p>Zlaté sídlo téměř spatřeno,&nbsp;</p>

  <p>Ano, náhle slunce zatměno,&nbsp;</p>

  <p>Srdce strach a nohy jala vzdora:</p>

  <p><br /></p>

  <p>Kde jsem? kam jdu? a co za potvora&nbsp;</p>

  <p>Tam své kostmi věnčí temeno?&nbsp;</p>

  <p>Čí krev, hroby? – a v tom zakleno&nbsp;</p>

  <p>Hromem z Krkonošů: „Bílá Hora!“</p>

  <p><br /></p>

  <p>Zpátkem noho, z hory nade každou&nbsp;</p>

  <p>Černost tmavých nocí černější,&nbsp;</p>

  <p>Médea to česká s dítek vraždou!</p>

  <p><br /></p>

  <p>Milek slzy s oka mého setře,&nbsp;</p>

  <p>K Vltavě pak cestou přímější&nbsp;</p>

  <p>Neseme se v libědchnoucím větře.</p>

  <p><br /></p>

  <p>45.&nbsp;</p>

  <p>Všecko máme, věřte, moji drazí&nbsp;</p>

  <p>Spoluvlastenci a přátelé!&nbsp;</p>

  <p>To, co mezi velké, dospělé&nbsp;</p>

  <p>V člověčenstvě národy nás sází;</p>

  <p><br /></p>

  <p>Zem i moře pod námi se plazí,&nbsp;</p>

  <p>Zlato, stříbro, ruky umělé,&nbsp;</p>

  <p>Řeči zpěvy máme veselé,&nbsp;</p>

  <p>Svornost jen a osvěta nám schází!</p>

  <p><br /></p>

  <p>Dejte nám tu s duchem všeslavosti,&nbsp;</p>

  <p>A aj, národ máte viděti,&nbsp;</p>

  <p>Jaký nebyl ještě v minulosti.</p>

  <p><br /></p>

  <p>V prostředku se mezi Řekem,&nbsp;</p>

  <p>Britem Naše jméno bude blyštěti&nbsp;</p>

  <p>Na sklepem‘ světa hvězdokrytém.</p>

  <p><br /></p>

  <p>46.&nbsp;</p>

  <p>Táhni, kam tě hvězdy zovou, bratře,&nbsp;</p>

  <p>Nastup mužně cestu života,&nbsp;</p>

  <p>Kde tě koli osud zamotá,&nbsp;</p>

  <p>Týž bud Bohu, sobě, pýše, chátře;</p>

  <p><br /></p>

  <p>Miluj vlast a horli ohněm, spatře,&nbsp;</p>

  <p>Kde by pravdu polkla mrákota,&nbsp;</p>

  <p>Hlasem který skály ztroskotá,&nbsp;</p>

  <p>Slovanství kaž hluché vůkol Tatře:</p>

  <p><br /></p>

  <p>Nech mne zatím, v hájích, po údolí,&nbsp;</p>

  <p>Mezi zpěvy křovin tichými,&nbsp;</p>

  <p>Bloudícího s sladkým srdcem trudem;</p>

  <p><br /></p>

  <p>I mně nebe osudilo rolí,&nbsp;</p>

  <p>Tu, bych válku s ňadry vlastními&nbsp;</p>

  <p>Veda, Dunaj množil očí proudem.</p>

  <p><br /></p>

  <p>47.&nbsp;</p>

  <p>Nač by srdce k vlasti proto chladlo,&nbsp;</p>

  <p>Nač se pohřížilo v truchlotu,&nbsp;</p>

  <p>Že sme našli prázdnou pustotu,&nbsp;</p>

  <p>Kterou netklo žádné ještě rádlo?</p>

  <p><br /></p>

  <p>Vítězství to nechci, jenž by padlo&nbsp;</p>

  <p>S nebe dolů na zem bez potu, –&nbsp;</p>

  <p>Volím chudou směs a mrákotu,&nbsp;</p>

  <p>Aby svět byl, kde nic předtím vládlo</p>

  <p><br /></p>

  <p>Arci že jdou jiní cestou hladší,&nbsp;</p>

  <p>Těžce my a pozdě za nimi:&nbsp;</p>

  <p>Tím sme ale a náš národ mladší;</p>

  <p><br /></p>

  <p>My, co jiní dokázali, známe;&nbsp;</p>

  <p>Než to skryto přede jinými,&nbsp;</p>

  <p>Co my v knize lidstva býti máme.</p>

  <p><br /></p>

  <p>48.&nbsp;</p>

  <p>(Mína)&nbsp;</p>

  <p>„Znáš-li kraj ten, ony ráje věčné,&nbsp;</p>

  <p>Vlast tu krás a duchů palouky,&nbsp;</p>

  <p>Kde se cnost a láska za ruky&nbsp;</p>

  <p>Vedou, kráčíc v záři ve slunečné?</p>

  <p><br /></p>

  <p>Tam, kde větry chvějí tichořečné,&nbsp;</p>

  <p>Palmy klenou stinné oblouky,&nbsp;</p>

  <p>Tam kde z vonných myrtů souzvuky&nbsp;</p>

  <p>V trudnou duši slavík lije vděčné?</p>

  <p><br /></p>

  <p>Znáš-li kraj ten, kde tma s horkem zajde,&nbsp;</p>

  <p>Bez trnů se růže červená&nbsp;</p>

  <p>A svou jilmu každý břečťan najde?</p>

  <p><br /></p>

  <p>Tam, kde mutné vyschnou časů řeky,&nbsp;</p>

  <p>Kde choť, sestra jedno znamená:&nbsp;</p>

  <p>Tam sem tvá a ty můj, po vše věky.“</p>

  <p><br /></p>

  <p>49.&nbsp;</p>

  <p>Jako plavec radostivě tleská&nbsp;</p>

  <p>K břehům vůni odtad nesoucím,&nbsp;</p>

  <p>Kde se Východ rouchem kvetoucím&nbsp;</p>

  <p>Bájek šatí, co choť kmentem hezká;</p>

  <p><br /></p>

  <p>Tak mým sladce rozkoš mnohobleská&nbsp;</p>

  <p>Srdcem proletěla třesoucím,&nbsp;</p>

  <p>Když se hlas tvůj, uchem žádoucím,&nbsp;</p>

  <p>Slyšel opět milá řeči česká:</p>

  <p><br /></p>

  <p>Třikrát šťastných, jenž tě mají, vnuků,&nbsp;</p>

  <p>Dědictví všech jiných dávnější,&nbsp;</p>

  <p>Plné síly, krás a libozvuků!</p>

  <p><br /></p>

  <p>Ó, že jedno přece smutně hrozí:&nbsp;</p>

  <p>Ano, v této zemi krásnější&nbsp;</p>

  <p>Jazyk mají nežli srdce mnozí.</p>

  <p><br /></p>

  <p>50.&nbsp;</p>

  <p>Láska, totiž pravá, ne ta bájná,&nbsp;</p>

  <p>Nikdy sama jedna nechodí,&nbsp;</p>

  <p>Jako z matky se z ní narodí&nbsp;</p>

  <p>Hned i pravda a cnost nebedajná;</p>

  <p><br /></p>

  <p>Kam se pohne nevinnost ji hajná,&nbsp;</p>

  <p>Nauka, čest i síla sprovodí,&nbsp;</p>

  <p>A co náboženstvu lahodí&nbsp;</p>

  <p>Více nežli lkaní její tajná?</p>

  <p><br /></p>

  <p>Naděje a radost v tváři její,&nbsp;</p>

  <p>Jako ranní rosa u růže&nbsp;</p>

  <p>Jarokvětné, spanile se stkvějí;</p>

  <p><br /></p>

  <p>Láska jest všech velkých skutků zárod,&nbsp;</p>

  <p>A kdo nemiloval, nemůže&nbsp;</p>

  <p>Ani zrtáti co je vlast a národ.</p>

  <p><br /></p>

  <p>51.&nbsp;</p>

  <p>Stíny Laurytasů! Svatopluků!&nbsp;</p>

  <p>Jak vás možno z hrobu vyvěsti,&nbsp;</p>

  <p>By ste uviděli neřesti&nbsp;</p>

  <p>Národu a hanbu svojich vnuků!</p>

  <p><br /></p>

  <p>Netoužících ani střely luku&nbsp;</p>

  <p>Ku svobodě vzíti do pěsti,&nbsp;</p>

  <p>Ani okovů svých bolesti&nbsp;</p>

  <p>Krotiti hrou vlastní řeči zvuků:</p>

  <p><br /></p>

  <p>Plémě Penna ledva pomstu tutlá,&nbsp;</p>

  <p>Škřipně zlatý řetěz trhaje,&nbsp;</p>

  <p>Nímž je víže ruka matky útlá;</p>

  <p><br /></p>

  <p>Nám krtv milou cizí žízeň chlastá,&nbsp;</p>

  <p>A syn, slávy otců neznaje,&nbsp;</p>

  <p>Ještě svojím otroctvím se chvástá</p>

  <p><br /></p>

  <p>52.&nbsp;</p>

  <p>Nepřipisuj svaté jméno vlasti&nbsp;</p>

  <p>Kraji tomu, v kterém bydlíme,&nbsp;</p>

  <p>Pravou vlast jen v srdci nosíme,&nbsp;</p>

  <p>Tuto nelze biti ani krásti;</p>

  <p><br /></p>

  <p>Dnes neb zítra vraha zemi masti&nbsp;</p>

  <p>A lid v jařmě jeho vidíme;&nbsp;</p>

  <p>Přece, když se duchem spojíme,&nbsp;</p>

  <p>Vlast je celá v každém svazku části.</p>

  <p><br /></p>

  <p>Vzácný ovšem citu nevinnému&nbsp;</p>

  <p>Jest i háj ten, řeka, chalupa,&nbsp;</p>

  <p>Kterou praděd nechal vnuku svému;</p>

  <p><br /></p>

  <p>Ale meze vlasti nerozborné,&nbsp;</p>

  <p>Jichž se bojí tknouti potupa,&nbsp;</p>

  <p>Jsou jen mravy, řeč a mysli svorné.</p>
</body>
</html>
